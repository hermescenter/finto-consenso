---
title: "Informativa sul trattamento dei dati personali"
description: "Come raccogliamo e utilizziamo i tuoi dati nell’ambito della campagna contro il finto consenso digitale."
---

# 🔐 La tua privacy è un diritto. Anche nella difesa della privacy.

Questa pagina spiega come trattiamo i tuoi dati personali nell’ambito delle due azioni previste dalla nostra campagna: la sottoscrizione della **lettera al Garante** e la partecipazione all’**azione collettiva**.

## 👤 Chi è il titolare del trattamento?

Il titolare del trattamento dei dati è l'associazione no-profit **Hermes Center**, associazione no-profit impegnata nella difesa dei diritti umani in ambito digitale. Maggiori informazioni su: [hermescenter.org](https://hermescenter.org).

## 📋 Quali dati raccogliamo?

I dati raccolti attraverso il modulo di sottoscrizione sono:

- Nome
- Cognome
- Affiliazione (se applicabile)
- Indirizzo email

L’utente può scegliere di:

- firmare solo la lettera per la consultazione al Garante
- partecipare solo all’azione collettiva
- aderire a entrambe

## 🎯 Finalità del trattamento

I dati vengono utilizzati **esclusivamente** per:

- inviare al Garante la lettera firmata collettivamente, come parte della consultazione pubblica
- rappresentare il cittadino nelle comunicazioni con i soggetti coinvolti (data controller e data processor), nell’ambito dell’azione collettiva sui diritti GDPR

## 📍 Dove sono conservati i dati?

I dati sono conservati su server gestiti direttamente da Hermes Center, situati in Europa e conformi alla normativa GDPR.
